# Produktywność

Warto odpowiadać na e-maile, pytania zadane przez komunikator internetowy w paczkach, o ile nie jest potrzebne szybkie odniesienie się do otrzymanego pytania. Na przykład pracujemy w skupieniu nad eliminacją błędu w aplikacji, i widzimy powiadomienie o otrzymanej nowej wiadomości ze Skype'a. Klient pyta się o techniczną możliwość realizacji jakiegoś udoskonalenia w dalszej przyszłości. Nie odpowiadamy od razu, tylko kontynuujemy pracę. Potem dostajemy e-maila od osoby zajmującej się QA - jest to lista znalezionych niedociągnięć/błędów w testowej wersji aplikacji. Również w tym przypadku nie jest to nic pilnego, zatem kończymy pracę nad bieżącym zadaniem. Błąd został wyeliminowany, i nie ma innych pilnych zadań, zatem możemy odpowiedzieć na wszystkie wiadomości, lub ich część (np. gdy musimy wykonać głębszy research).

Kolejnym sposobem na pozbycie się dodatkowych rozpraszaczy jest ograniczenie ilości komunikatorów używanych w pracy. Przede wszystkim potrzebujemy kanał komunikacji z klientem, z członkami zespołu oraz z szefostwem/managerem firmy. Komunikatory, konta na portalach społecznościowych, konta pocztowe itp. które wykorzystujemy w domu najlepiej używać wyłącznie po pracy. W nagłym przypadku dana bliska osoba może zadzwonić do ciebie przez telefon.

Staraj się utrzymywać porządek w strukturze plików i katalogów na komputerze. Nie tylko zawierających kod, ale również dokumentację, mockupy itp. Zamiast mieć bezpośrednio na pulpicie kilkadziesiąt plików rozrzuconych bez ładu lepiej je posegregować w katalogi. Wtedy będziemy mieć jeden katalog nadrzędny (np. 'projekt-docs'), na pulpicie lub w innym miejscu na dysku. Jeśli manager, klient lub członkowie zespołu wymieniają się ze sobą plikami przez Dropboxa czy inne tego typu narzędzia warto zachęcać innych do utrzymywania porządku również w tym miejscu. Wszystkie te działania pomagają w szybszym znajdowaniu treści.

Utrzymuj porządek na biurku, zarówno w pracy, jak i w domu. W zasięgu ręki powinieneś mieć jedynie te przedmioty, których często używasz. Przykładowo pendrive, okulary, kubek z herbatą, długopis, notatnik, słuchawki, telefon. Pozostałe rzeczy należy umieścić poza blatem biurka - w szufladach, szafkach, schowkach. Śmieci, opakowania z jedzenia warto jak najszybciej przenieść w odpowiednie miejsce, czyli do kosza na śmiecie, a brudne naczynia zabrać i umyć, albo chociaż przenieść do kuchni. Jeśli mimowolnie gromadzisz na biurku wiele niepotrzebnych rzeczy, to staraj się je regularnie stamtąd usuwać, np. raz dziennie.
